2024年7月23日
苔--清 袁枚
白日不到处，
青春恰自来。
苔花如米小，
也学牡丹开。


2024年7月24日
虞美人·听雨--宋 蒋捷
少年听雨歌楼上，红烛昏罗帐。
壮年听雨客舟中，江阔云低、断雁叫西风。
而今听雨僧庐下，鬓已星星也。
悲欢离合总无情，一任阶前、点滴到天明。

2024年7月25日
一剪梅·舟过吴江--宋 蒋捷
一片春愁待酒浇。
江上舟摇，楼上帘招。
秋娘渡与泰娘桥，风又飘飘，雨又萧萧。
何日归家洗客袍？
银字笙调，心字香烧。
流光容易把人抛，红了樱桃，绿了芭蕉。